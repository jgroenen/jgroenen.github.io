<p>“De definitie van waanzin is telkens hetzelfde doen, maar een andere uitkomst verwachten.” Schijnbaar een uitspraak van Albert Einstein, al wordt dat tegenwoordig van elke diepzinnige uitspraak beweerd. Maar goed, in ieder geval lijkt mij hier een diepe waarheid achter schuilgaan.</p>

<p>Wat dat betreft is het natuurlijk een beetje schizofreen dat gemeenten massaal gebruik maken van de standaard aanbestedingsprocessen, waarbij software waarover iedereen al jaaaaaren klaagt omdat het niet goed aansluit op de organisatie, de processen, de rest van de architectuur, wordt aanbesteed alsof het potloden zijn. Zeker gezien het gros aangeeft digitaal te willen transformeren, te willen innoveren in de manier van werken, de dienstverlening stevig op de schop te willen nemen, en te willen aanhaken op grote, organisatieoverstijgende veranderingen zoals Common Ground.</p>

<p>Die processen, waarin vooraf precies wordt vastgelegd wat een stuk software moet doen, zorgen ervoor dat het ene stuk disfunctionaliteit simpelweg wordt ingeruild voor een stuk met precies dezelfde eigenschappen; vaak zelfs precies hetzelfde.</p>
