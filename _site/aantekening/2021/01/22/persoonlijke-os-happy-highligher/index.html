<p><strong>Om mezelf wat meer te dwingen de dingen te doen waar ik blij van word, heb ik een nieuwe “life hack” of “persoonlijk O.S.” feature. Ik heb me voorgenomen om leuke dingen wat vaker snel en kort te beschrijven in dit soort mini blogjes. Daarbij “nudge” ik mezelf om telkens te checken of ik bezig ben met de dingen waar ik bezig mee wil zijn.</strong></p>

<p>Met dan aan <a href="http://www.kafkabrigade.nl/contact">Arjan Widlak</a> noem ik deze feature de “Happy Highlighter”. Met een klein stukje code op mijn persoonlijke website onderstreep ik op iedere pagina of ik de woorden gebruik waarvan ik heb bedacht dat ik ze vaker wil gebruiken, omdat het de dingen zijn waar ik blij van word. Ik ga ze hier niet opsommen (want dat is vals spelen ;p).</p>

<p><img src="https://www.jgroenen.nl/img/posts/happyhighlighter.png" alt="Happy Highlighter" /></p>

<p>De term PersonalOS leerde ik van <a href="https://www.linkedin.com/pulse/martijnos-een-verkenning-de-ontwikkelingen-rondom-system-aslander/">Martijn Aslander</a>, die ik al jaren waardeer om zijn onvermoeibare inzet als het gaat om het promoten van delen van kennis en weggeven van creativiteit, omdat de wereld daar uiteindelijk rijker van wordt. Ik heb zelf ook ervaren dat het laten stromen van die energie ervoor zorgt dat je een onstopbare brainstormer (check die highlight!) wordt, waardoor er aan creatieve ideeën nooit meer gebrek is. Op een gegeven moment is tijd dan de beperkende factor, vandaar dus ook deze hack om er voor te zorgen dat ik de leukste dingen doe :)</p>

<p>Code staat op <a href="https://github.com/everybitnl/jgroenen.nl/blob/master/js/modules/Tagger.mjs">Github</a>, en ideeën zijn natuurlijk welkom!</p>
