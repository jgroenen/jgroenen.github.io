<p>Welke geautomatiseerde besluiten worden er allemaal over ons genomen en hoe werken die precies? Op het raakvlak tussen democratische controle en #publictech leeft al langer het idee om de algoritmes die ons in vakjes stoppen ergens duidelijk inzichtelijk te krijgen.</p>

<p>Mijn <a href="https://codefor.nl">Code for NL</a> bestuursgenoot <a href="">Ivonne Janssen</a> is strategisch adviseur technologie en ethiek bij de provincie Zuid-Holland, en leidt momenteel een verkenningsproject om in kaart te brengen of en hoe een algoritmeregister hieraan zou kunnen bijdragen. Om een open samenwerking op te starten is gekozen dit traject direct een plek te geven in de Code for NL community.</p>

<p>Volgende week ga ik helpen bij een aantal design sessies om te kijken of we onder andere kunnen definiëren waaraan zo’n register precies zou moeten voldoen.</p>

<p>Interesse? Kom meepraten in kanaal #algoritmeregister op <a href="https://praatmee.codefor.nl">de Code for NL Slack-omgeving</a>!</p>
