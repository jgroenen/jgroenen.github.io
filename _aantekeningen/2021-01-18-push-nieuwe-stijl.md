---
tags: ['software design', 'design thinking']
title: "Push nieuwe stijl"
image: https://www.jgroenen.nl/img/posts/push-kick-off.png
teaser: Vandaag voor het eerst de nieuwe stijl Push uitgeprobeerd. In de praktijk komen we vaak tegen dat een project steeds meer in een lopende band modus komt, waarbij design soms wat buiten de boot dreigt te vallen. Met Push brengen we de design fase weer expliciet terug in iedere doorontwikkeling.
---
Vandaag met [Tiltshift](https://www.tiltshift.nl) de nieuwe stijl Push voor het eerst uitgetest. Ten minste, de eerste dag: kick-off. Push is ge√Ønspireerd door de Design Sprint van Google Ventures, zoals we die al vaker hebben, maar dan gericht op het aanzwengelen van een zeer kort (vier weken) ontwikkel- en implementatietraject van een heel stuk functionaliteit in een bestaand applicatielandschap. Het thema van deze push: vergunningen op straat.

In de ochtend zijn we begonnen met alleen het team. In een aantal korte sessies hebben we elkaar leren kennen, verwachtingen en wensen afgestemd, huishoudelijke afspraken gemaakt, en leerdoelen in kaart gebracht.

![Push kick-off]({{ page.image }})

In de middag hebben we met het team de opdrachtgever en de eerste gebruiker doorgezaagd (op een vriendelijke manier) om de opdracht zo concreet mogelijk te maken. Met wat gerichte vragen, en fijne visuele facilitatie van teamgenoot [Yvonne de Mey van Streefkerk](https://twitter.com/wireframegirl), wisten we "de vraag achter de vraag" te achterhalen (in plaats van een technische oplossingsrichting die zich al een beetje in het hoofd van de opdrachtgever had genesteld), zodat we morgen verder kunnen met gerichte interviews over het werk van handhavers, en de manier waarop die informatie uit en over vergunningen zouden kunnen inzetten in hun werk op straat.

Leuke dag, veel geleerd, zowel over het onderwerp als over het team als over hoe we Push verder kunnen fijnslijpen. Morgen co-creatiedag met handhavers, veel zin in!