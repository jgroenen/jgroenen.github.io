---
layout: aantekening
tags: ['open samenwerking']
title: "Samen denken, ruwe schetsen"
image: https://www.jgroenen.nl/img/posts/ruwe-schetsen.png
caption: 
teaser: 'Als ik als visueel denker met mensen samenwerk, kom ik er niet omheen om ideeën ook visueel te maken en die plaatjes samen met mensen te bespreken, om te checken of ik het snap. Daarvoor is het helemaal niet nodig om mooie plaatjes te maken, heb ik gemerkt. Sterker nog, er valt veel voor te zeggen om juist hele ruwe schetsen te gebruiken.'
---
<strong>{{ page.teaser }}</strong>

In de [Push](https://www.tiltshift.nl/methodes/push) van vorige week maakten we samen het onderstaande plaatje. Wat je ziet in het gele vlak links is het concept dat uit de ideation is gekomen (een overzicht van relevante vergunningen bij een adres) en de meest minimale, waardevolle vorm waarin we dat in een week kunnen realiseren. Vervolgens zijn we gaan tekenen wat mogelijke vervolgstappen zouden zijn om dit concept volledig geautomatiseerd te laten werken in de huidige situatie, wanneer de "ruitenwisser" komende weken naar rechts gaat.

![Ruwe schets]({{ page.image }})

Door op deze manier samen te schetsen (in [Miro](https://miro.com/), erg handige tool voor online co-creatie), kwamen vragen en ideeën naar boven, en werd duidelijk wat we deze week gaan doen (en misschien vooral ook: wat nog niet), en hoe het pad er de komende weken uit gaat zien. Ook de verwachte moeilijkheden zijn bij iedereen in het team en bij de opdrachtgever hierdoor duidelijk.

En door het zo schetsmatig te doen, voelde niemand zich bezwaard om te strepen, of te krassen, of aanpassingen aan te brengen. Bij co-creatie geldt wat mij betreft: alles is inspiratie, en samen schetsen past daar in mijn ogen heel goed bij.