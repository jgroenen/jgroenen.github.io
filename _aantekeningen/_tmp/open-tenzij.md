---
layout: post
tags: ['#publictech', 'strategic design']
title: "Open, tenzij... ?"
image: https://www.jgroenen.nl/img/posts/ruwe-schetsen.png
caption:
teaser: ''
---
<strong>{{ page.teaser }}</strong>

In [het artikel "Open source by default"](https://ibestuur.nl/weblog/open-source-by-default) (iBestuur, 25 juni 2020) roept Larissa Zegveld op na te denken over effecten van "open source by default" op het ecosysteem van ICT voor de overheid (zogenaamde *#publictech*). Jaag je grote marktpartijen daarmee niet van de markt af, waarmee een bron van innovatie en stabiliteit verloren gaat? Als een nieuwe app voor schuldsanering nodig is, wie pakt het dan op? En hoe voorkom je wildgroei van lokale toepassingen, in plaats van de zo gewenste verdere standaardisering?

Ik deel deze zorgen, maar ze ontstaan in mijn optiek niet door "open source". Als bestuurslid van [Code for NL](https://codefor.nl) en mede-oprichter van [Tiltshift](https://www.tiltshift.nl) manouvreer ik al jaren op dit moeilijke snijvlak tussen enerzijds overheden helpen minder afhankelijk te zijn van specifieke aanbieders, en anderzijds een levensvatbaar bedrijf opzetten dat in staat is om diezelfde overheden te helpen bij het gezamenlijk ontwikkelen van goede, open source software. En wij zijn dan wel geen "grote" marktpartij, toch durf ik te beweren dat we een significante bron van innovatie zijn geweest de afgelopen jaren.

Met de opkomst van "open source" in de overheid zijn er helaas ook ideeÃ«n gaan leven over "alles zelf doen". Vanuit dat laatste sentiment worden er nu een flink aantal initiatieven ontplooid binnen de overheid, waarbij marktpartijen juist buiten de deur worden gehouden. Het idee daarbij is dat de organisatie op die manier zelf al doende leert en de regie pakt, en er geen "belangen" spelen. Dat levert een situatie op waarin veel kennis, kunde en ervaring opnieuw moet worden opgedaan, met alle gevolgen van dien.

Daarnaast is er nagenoeg geen budget beschikbaar om de zo gerealiseerde software en data geschikt te maken voor hergebruik, of zelfs maar om zicht te hebben op het mogelijke hergebruik. Vanuit de markt is die incentive er ook niet vanwege de beperkingen van licenties en matige kwaliteit van de software. En waar de software wel interessant genoeg is, en er dus geld beschikbaar is, ontstaan weer precies dezelfde patronen.

Deze manier van werken leidt tot een soort stammenoorlog, die open samenwerking (met de markt, maar zelfs tussen overheden) erg in de weg zit, en die negatief afstraalt op de volwassenheid en professionaliteit van de open source ontwikkelaars en bedrijven.

Samen met [Edo Plantinga](https://ibestuur.nl/auteur/edo-plantinga) organiseer ik een meetup over dit thema. [Praat mee op onze Slack](https://praatmee.codefor.nl) op kanaal #open-samenwerking.
